---
layout: page
title: Mobiilisovelluksen asennusohjeet
slug: mobiili
---

Mobiilisovelluksen käyttö on todella helppoa.
Pääset sen avulla harjoittelemaan teorioita vaikkapa bussissa, töissä, tai muuten kun vapaata aikaa löytyy.

Voit myös käyttää AnkiWeb-verkkosivua puhelimesi selaimessa jos et halua asentaa sovellusta.
Vaikka et saa kaikkia toiminnallisuuksia käyttöön, tämä on hyvin toimiva ratkaisu.

## iOS

Applen puhelimille on vain yksi toimiva sovellus.
Sovellus on valitettavasti maksullinen, 29,99 euron hintalapulla (kertamaksu).
Suosittelen ostamaan sovelluksen tukeakseen Ankin kehittäjiä.
Ostamalla sovelluksen saat kaikki Ankin ominaisuudet käyttöösi.

**App Store-linkki: <https://apps.apple.com/fi/app/ankimobile-flashcards/id373493387>**

Kun avaat sovelluksen, paina `Synchronize`-nappia ja kirjaudu sisään AnkiWeb-tunnuksillasi.
Saat aiemmin ladatun kysymyspankin heti käyttöösi.

> **Huom:** Sovellusta ei ole pakko ostaa.
> Voit käyttää Ankia myös puhelimen selaimessa osoitteessa <https://ankiweb.net/>.

## Android

Android-puhelimille on olemassa ilmainen AnkiDroid sovellus.
Suosittelen asentamaan sovelluksen saadaaksesi kaikki Ankin toiminnallisuudet käyttöösi.

**Google Play -linkki: <https://play.google.com/store/apps/details?id=com.ichi2.anki&pli=1>**

Kun avaat sovelluksen, paina `Synchronize`-nappia ja kirjaudu sisään AnkiWeb-tunnuksillasi.
Saat aiemmin ladatun kysymyspankin heti käyttöösi.

## Selain

Voit käyttää sovellusta myös selaimessa.

Avaa <https://ankiweb.net/> selaimessasi ja kirjaudu sisään.
Pääset tästä käyttämään Ankia ilman mitään asennusta.

## Seuraavaksi

Jatka Ankin käyttöohjeiseen, josta saat tietoa siitä, miten Ankilla kannattaa harjoitella: [**Ankin käyttöohje**](/kaytto)
