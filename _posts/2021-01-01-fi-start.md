---
layout: page
title: Aloitussivu
slug: aloita
---

Tervetuloa LAPL/PPL(A) kysymyspankin manuaaliin.

Näiden ohjeiden avulla pääset lataamaan itsellesi Anki-nimisen sovelluksen
ja lisäämään siihen LAPL/PPL(A) kysymyspankin kysymykset.
Kysymykset löytyvät sekä suomeksi että englanniksi.
Sovelluksen ja kysymyksien avulla pääset kertaamaan tehokkaasti kaikkiin Traficomin LAPL/PPL(A) teoriakokeisiin.

## Miksi Anki?

Anki on ilmainen sovellus, joka käyttää [_aikavälikertausmenetelmää_](https://fi.wikipedia.org/wiki/Aikav%C3%A4likertaus)
saadakseen oppilaita muistamaan asioita ja siirtämään tietoa pitkäkestoiseen muistiin.
Sovellus toimii seuraavasti:
- Saat ~20 uutta kysymystä per teoriakoe per päivä
  - Jos tämä on sinulle liian vähän tai liikaa, määrää pystyy säätämään sovelluksessa
- Vastaat kaikkiin kysymyksiin
  - Ei haittaa, jos et osaa jotain vastausta tai aihe on itsellesi aivan uusi. Kokeilet kuitenkin.
  - Ei myöskään haittaa, jos et ehdi vastaamaan kaikkiin kysymyksiin.
  Ankilla ei ole aikarajaa, ja kysymyksiä kerrataan yksi kerrallaan.
  Voit harjoitella vaikka bussissa puhelimella, niin paljon kuin ylimääräistä aikaa löytyy.
- Vastattua johonkin kysymykseen, voit valita kuinka vaikealta kysymys tuntui
  - Anki alkaa toistamaan vaikeita kysymyksiä ja vähentämään niiden kysymysten toistoa, jotka olivat sinulle helppoja
  - Näät seuraavina päivinä uudelleen ne kysymykset, jotka olivat sinulle vaikeita
- Jatkat tätä niin kauan, kunnes pystyt vastaamaan kaikkiin Traficomin teoriakysymyksiin.
Vaikka tämä tuntuukin vaikealta, niin sen saa yllättävän helposti tehtyä muutamassa viikossa tai kuukaudessa!
Monella oppilaalla, jotka käyttävät Ankia, menee kaikki teoriakokeet ykkösellä läpi.

Ankin menetelmä on paljon parempi kuin monet muut.
Esimerkiksi, jotkut oppilaat yrittävät kerrata teoriakokeeseen käymällä kerran koko kysymyspankin läpi.
Tämä ei toimi, sillä näin et pääse kertaamaan vaikeita kysymyksiä.
On myös olemassa kysymyspankkisovelluksia, jotka antavat sinulle vain satunnaisen joukon kysymyksiä joka kerta kun haluat harjoitella.
Tämä ei myöskään toimi hyvin, sillä et pääse keskittymään niihin kysymyksiin, jotka ovat juuri sinulle vaikeita.

## Huom

Tämä kysymyspankki on tehty rakkaudesta lajiin ja vapaaehtoisvoimin.
Projektin ideana on edistää Suomen yleisilmailua ja antaa lennonoppilaille laadukkaita, ilmaisia kertausmateriaaleja.

Lennonopettaja on tarkistanut kaikki kysymykset ja vastaukset.
Jos kuitenkin huomaat jonkin virheen, pyydän ilmoittamaan siitä sähköpostitse: **pplteoriat /ät/ gmail.com**.

Kysymyspankista voi myös puuttua Traficomin uusimpia kysymyksiä.
Olisin erittäin kiitollinen jos pystyisit lähettämään näitä oikein vastauksineen, joko sähköpostitse tai [GitHubin kautta](https://github.com/ppl-teoriat/ppl-teoriat.github.io/issues) :)

## Kuulostaa hyvältä!

Jatka Ankin ja kysymyspankin lataukseen sekä konfigurointiin: [**Asennusohjeet**](/asenna)
