---
layout: page
title: Anki-käyttöohje
slug: kaytto
---

Tämä sivu on pikaohje Ankin käyttöön.

## Milloin aloitan harjoittelun?

Ennen kuin aloitat jokaisen koealueen harjoittelun, opiskele kyseisen koealueen teoriat loppuun.
Jos aloitat harjoittelun liian aikaisin, tulet vain muistamaan vastaukset etkä tule ymmärtämään miksi nämä vastaukset ovat oikein.

Suosittelen aloittamaan jokaisen koealueen harjoittelun heti kun olet käynyt sen teoriat.
Näin muistat paremmin teoriat ja ymmärrät kysymykset paremmin. 

Jos et ymmärrä miksi jokin vastaus on oikein, tarkista asia omasta teoriamateriaalista.
Voit myös keskustella asiasta oman lennonopettajan tai teoriaopettajan kanssa.

## Miten käytän Ankia?

1. Valitse se koealue, jota haluat harjoitella
1. Saat näkyviin kysymyksen ja neljä vastausvaihtoehtoa
1. Valitse vastausvaihtoehdoista yksi ja vahvista valintasi
    - Tietokoneella ja selaimessa vahvistus tapahtuu klikkaamalla `Show answer`-nappia
    - Mobiililaitteilla tämä tapahtuu napauttamalla näyttöä vastausvaihtoehtojen alapuolelta
1. Tarkista, menikö oikein
    - Jos ei mennyt, etsi selitys oikeaan vastaukseen teoriamateriaalista tai kysy lennonopettajalta
1. Valitse, kuinka vaikealta kysymys tuntui
    - Anki ei itse rankaise sinua vääristä vastauksista
    - Vaihtoehdot ovat `Again` (uudestaan), `Hard` (vaikea), `Good` (hyvä) ja `Easy` (helppo).
    - Jokaisen vaihtoehdon yläpuolella on numero, joka kertoo milloin Anki näyttää sinulle saman kysymyksen seuraavan kerran.
    Esimerkiksi `<10m` tarkoittaa, että kysymys tulee uudelleen alle 10 minuutin päästä, kun taas `3w` tarkoittaa,
    että se tulee seuraavan kerran kolmen viikon päästä.
1. Harjoittele kysymyksiä, kunnes Anki sanoo ettei kortteja enää ole tälle päivälle. Saat uudet kysymykset seuraavana päivänä
    - Lepo on tärkeää: Ankilla on kysymysrajat tarkoituksella!

![](/assets/fi_revision.png)

## Kuinka pitkään käytan Ankia?

Mitä enemmän kysymyksiä sinä teet, sitä harvemmin ne ilmestyy.
Jos teet ahkerasti työtä ja kertailet kysymyksiä säännöllisesti, niin on mahdollista päästä tilanteeseen missä Anki ei enää näytä sinulle kysymyksiä sillä ne ovat kaikki kuukausien tai vuosien tauolla.
Tässä tilanteessa voit olla melko varma, että muistat kaiken teorian ulkoa!

Suosittelen, että jatkat Ankin käyttöä myös Traficomin teoriakokeiden jälkeen.
Vaikka olet läpäissyt kokeen, teorian hyvä osaaminen auttaa sinua lentämisessä.
Jos kertaat riittävästi ennen teoriakokeita, niin kertaaminen niiden jälkeen ei vie paljon aikaa, sillä Anki tulee silloin näyttämään kysymyksiä harvoin.

## Kiitokset

Kiitos että käytät tätä kysymyspankkia! Onnea kokeisiin :)

Parannusehdotukset ja kysymykset: **pplteoriat /ät/ gmail.com**

Verkkosivun lähdekoodi ja kysymyspankkitiedostot: <https://github.com/ppl-teoriat/ppl-teoriat.github.io>

[**Alkuun**](/)
